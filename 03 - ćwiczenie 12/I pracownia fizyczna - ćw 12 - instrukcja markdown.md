# I Pracownia fizyczna - Mechanika

## Ćwiczenie 12

### LABORATORYJNY EKSPERYMENT SYMULUJĄCY POWSTAWANIE KRATERÓW NA PLANETACH I KSIĘŻYCACH, WSKUTEK UDERZEŃ METEORYTÓW

---

## 1. ZAGADNIENIA TEORETYCZNE

- spadek swobodny
- zasada zachowania energii i pędu
- zderzenia sprężyste i niesprężyste
- logarytm dziesiętny

---

## 2. POMIARY

Stalowe kulki upuszczane są z uchwytu magnetycznego zamocowanego na statywie do kuwety wypełnionej suchym piaskiem. Zadanie polega na zmierzeniu średnic kraterów powstałych na skutek spadku kulek z różnych wysokości.

### Instrukcja wykonania pomiarów:

1. Wybrać i zważyć trzy kulki o różnych średnicach.
2. Ustawić kuwetę z piaskiem w linii toru upuszczanej kulki.
3. Dla danej kulki ustawić uchwyt na odpowiedniej wysokości (patrz tabela).
4. Przyłożyć kulkę do uchwytu magnetycznego (magnes działa przy wciśniętym przycisku).
5. Wyłączyć magnes (puścić przycisk), aby kulka mogła swobodnie upaść z danej wysokości.
6. Zmierzyć średnicę powstałego krateru (min. 3-krotnie) z użyciem suwmiarki, zmieniając kierunek jej przyłożenia do brzegu krateru. W tym celu można korzystać z obserwacji cienia wytwarzanego przez brzegi krateru przy bocznym oświetleniu powierzchni piasku lampą biurową.
7. Pomiary wykonać zgodnie z poniższymi parametrami:

| Nazwa kulki | Wysokości [m]                |
| ----------- | ---------------------------- |
| **MAŁA**    | 0,25 ; 0,5 ; 1,0 ; 1,5 ; 2,0 |
| **ŚREDNIA** | 0,5 ; 1,0 ; 1,5 ; 2,0        |
| **DUŻA**    | 1,5 ; 2,0                    |

W ten sposób uzyskujemy 11 różnych wartości energii potencjalnych kulek.

---

## 3. OPRACOWANIE WYNIKÓW POMIARÓW

1. **Obliczenie energii potencjalnej**

   - Dla każdego spadku obliczyć energię potencjalną _Eₚ_ względem poziomu piasku.
   - Wartości mogą zmieniać się od ok. \(1 \cdot 10^{-2}\) J do ponad 1 J, więc o ponad dwa rzędy.
   - Dla każdego wyniku policzyć _log(Eₚ)_.

2. **Wyznaczenie średniej średnicy kraterów**

   - Dla każdego spadku obliczyć średnią wartość _D_ zmierzonych średnic kraterów.
   - Dla każdej wartości średniej policzyć _log(D)_.

3. **Wykres zależności log(D) od log(Eₚ)**

   - Na osi pionowej umieścić _log(D)_, a na osi poziomej _log(Eₚ)_.
   - Skala na obu osiach jest liniowa.
   - (Wersja trudniejsza: sporządzenie wykresu w układzie podwójnie logarytmicznym, tj. obie osie w skali logarytmicznej).

4. **Wyznaczenie wykładnika potęgi**

   - Sprawdzenie, czy eksperyment lepiej opisuje wzór \( E_k \propto D^3 \) czy \( E_k \propto D^4 \).
   - Znalezienie współczynnika kierunkowego uzyskanej prostej i policzenie jego odwrotności.

5. **Oszacowanie energii meteorytu z Arizony**

   - Średnica powstałego krateru wynosi **1200 m**, co daje punkt na osi x równy \( \log(1200) = 3,079 \).
   - Przedłużenie uzyskanej krzywej w stronę większych energii i odczytanie wartości z osi y.
   - Znając wartość \( y = \log(Eₚ) \), obliczyć _Eₚ_ meteorytu.

6. **Obliczenie energii kinetycznej meteorytu**

   - Do obliczeń _Eₖ_ przyjąć:
     - Masa meteorytu: _Mₘ_ = \(3 \cdot 10^8\) kg
     - Prędkość meteorytu: _vₘ_ = 12000 m/s
   - (Dane ze strony [Barringer Crater](https://www.barringercrater.com/the-crater), wejście: 27.02.2023 r.)

7. **Porównanie energii meteorytu z wartościami uzyskanymi w eksperymencie**
   - W przypadku różnicy energii podać możliwe jej przyczyny.

---

## 4. LITERATURA

- **D. Halliday, R. Resnick, J. Walker**, _Podstawy fizyki_, Tom 1, PWN, Warszawa 1993
- **W. Sawieliew**, _Kurs Fizyki_, Tom 1, PWN, Warszawa 1987

---

## Rysunek 1

Zależności potęgowe \( Y = X^n \) w skali podwójnie logarytmicznej. Tutaj \( X = \log(x) \) oraz \( Y = \log(y) \).

Przykładowo, jeśli \( Y = 2X \), oznacza to:

\[
\log(y) = 2 \log(x) \Rightarrow y = x^2
\]

---

### Uwagi

Ten dokument jest w pełni
