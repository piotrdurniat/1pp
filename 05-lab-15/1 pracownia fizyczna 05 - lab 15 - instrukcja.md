# I Pracownia Fizyczna - Mechanika

## Ćwiczenie 15 - Drgania masy zawieszonej na sprężynie

### 1. Zagadnienia teoretyczne

- siły sprężyste, prawo Hooke’a i jego zakres stosowalności;
- równanie ruchu ciężarka zawieszonego na nieważkiej sprężynie – wyprowadzenie i interpretacja;
- izochronizm drgań.

### 2. Pomiary

#### Zadanie 1. Sprawdzenie izochronizmu drgań

a) Na szalce kładziemy odważnik o masie 50 g.  
b) Odciągamy delikatnie szalkę w dół o 1 cm, po czym puszczamy ją swobodnie. Mierzymy stoperem czas trwania 20-stu pełnych drgań.  
c) Przeprowadzamy analogiczne pomiary dla kolejnych amplitud od 2 cm do 10 cm (co 1 cm). Przy jednej wybranej wartości amplitudy (np. 5 cm) wykonać pomiary 5 razy.

**UWAGA!** Prawidłowy odczyt wydłużenia jest wtedy, gdy poziomy wskaźnik sprężyny pokrywa się ze swoim odbiciem w lusterku (umieszczonym na statywie obok metrówki).

#### Zadanie 2. Wyznaczanie współczynnika sprężystości k

a) Na szalkę kładziemy kolejno odważniki o masach od 10 g do 60 g (co 10 g), notując wydłużenia sprężyny w stanie równowagi (nieruchomej) dla każdego obciążenia.  
b) Pomiar powtarzamy, zmniejszając obciążenie sprężyny zaczynając od największej masy (60 g) do najmniejszej (10 g).

**UWAGA!** Prawidłowy odczyt wydłużenia jest wtedy, gdy poziomy wskaźnik sprężyny pokrywa się ze swoim odbiciem w lusterku (umieszczonym na statywie obok metrówki).

#### Zadanie 3. Zależność okresu drgań T od masy m obciążającej sprężynę

a) Na szalce kładziemy odważnik o masie 10 g.  
b) Mierzymy stoperem czas trwania 10-ciu pełnych drgań dla amplitudy równej 5 cm.  
c) Analogiczne pomiary przeprowadzamy dla kolejnych mas od 20 g do 50 g (co 10 g).  
d) Kładziemy na szalce odważnik o nieznanej masie mx (wskazany przez prowadzącego zajęcia) i mierzymy czas trwania 10-ciu drgań dla amplitudy równej 5 cm.

### 3. Opracowanie wyników

#### Zadanie 1. Izochronizm drgań - czy okres drgań T zależy od amplitudy?

Na podstawie uzyskanych czasów należy wyznaczyć okresy drgań sprężyny dla każdej amplitudy.  
Dla amplitudy, dla której przeprowadzono 5 pomiarów, należy obliczyć średnią wartość okresu drgań oraz znaleźć maksymalne odchylenie od średniej:

\[
\Delta T*{\text{max}} = \max (T*{\text{max}} - T*{\text{śr}}, T*{\text{śr}} - T\_{\text{min}})
\]

Następnie sprawdzić, czy wyniki pomiarów dla innych amplitud mieszczą się w tak wyznaczonym przedziale niepewności pomiarowej:

\[
T*{\text{śr}} - \Delta T*{\text{max}}, T*{\text{śr}} + \Delta T*{\text{max}}
\]

Sformułować wnioski.

#### Zadanie 2. Zakres stosowalności prawa Hooke’a

Na podstawie wyników obliczyć średnie wartości wydłużeń sprężyny \(x_i\) pod wpływem określonych obciążeń zgodnie ze wzorem:

\[
x*i = \frac{x*{i1} + x\_{i2}}{2}
\]

gdzie:

- \(x\_{i1}\) – wydłużenie szalki z masą \(m_i\) przy obciążeniu rosnącym,
- \(x\_{i2}\) – wydłużenie przy obciążeniu malejącym.

Następnie należy sporządzić wykres zależności wydłużenia sprężyny \(x\) od ciężaru \(F\) odważników znajdujących się na szalce (\(x = f(F)\)).

Sprawdzić, czy w całym zakresie zastosowanych obciążeń spełnione jest prawo Hooke’a.  
Wyznaczyć współczynnik kierunkowy prostej przedstawionej na wykresie oraz stałą sprężystości \(k\). Sformułować wnioski.

#### Zadanie 3. Wyznaczenie nieznanej masy \(m_x\)

Na podstawie zebranych wyników należy wyznaczyć okresy drgań sprężyny obciążonej różnymi masami i następnie sporządzić wykres zależności kwadratu okresu drgań układu \(T^2\) od masy \(m\) obciążającej sprężynę:

\[
T^2 = f(m)
\]

Masa ta jest równa sumie masy odpowiedniego ciężarka i masy szalki. Masa szalki wynosi 18 g.  
Z wykresu odczytać wartość nieznanej masy \(m_x\), wartość współczynnika kierunkowego prostej, który jest równy stałej \(A\), oraz wartość \(T^2\) przy zerowej masie obciążającej (\(m = 0\)), która jest równa stałej \(B\).

Porównać otrzymane wartości \(A\) i \(B\) z obliczonymi na podstawie wzorów:

\[
A = \frac{4\pi^2}{k}
\]

\[
B = \frac{4\pi^2 m\_{spr}}{3k}
\]

gdzie \(m\_{spr} = 74\) g.

### 4. Literatura

1. A. K. Wróblewski, J. A. Zakrzewski, _Wstęp do fizyki_, T.1, PWN, Warszawa 1984, § IV.5.1
2. H. Szydłowski – _Pracownia fizyczna_, PWN, Warszawa 1999, § 7.4
3. I.W. Sawielew – _Kurs fizyki_ T.1, PWN, Warszawa 1989, § 50
