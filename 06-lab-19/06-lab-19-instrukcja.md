# I Pracownia Fizyczna – Mechanika

## Ćwiczenie 19

### POMIAR STAŁEJ GRAWITACJI G (WAŻENIE ZIEMI)

---

### **Uwaga!**

Urządzenie do pomiaru stałej grawitacji jest niezwykle delikatne i wrażliwe na wstrząsy. Bardzo cienka i droga nić metalowa, na której zawieszone jest wahadło, może urwać się przy nieostrożnym postępowaniu.  
Dlatego **zabrania się studentom** podejmowania prób regulacji przyrządu (wagi skręceń i kul) a nawet jego dotykania. Koszty ewentualnej naprawy wagi pokryje sprawca uszkodzenia.

Nieostrożna manipulacja spowoduje także dodatkowe drgania wahadła, co utrudni i wydłuży czas pomiaru. Dlatego zmiany położenia dużych kul może dokonać tylko prowadzący ćwiczenie.

---

## 1. Zagadnienia teoretyczne

- Prawo powszechnego ciążenia
- Sposoby wyznaczania stałej grawitacji ze szczególnym uwzględnieniem metody wagi Cavendisha

---

## 2. Pomiary

> **Uwaga:** Laser nie jest przystosowany do pracy ciągłej — włączamy go tylko w chwili obserwacji, przyciskając przycisk na obudowie zasilacza. Włączenie lasera potwierdza świecenie niebieskiej diody.

1. Zaobserwować położenie plamki świetlnej na skali wychyleń.  
   Następnie poprosić prowadzącego o przesunięcie dużych kul w **pierwsze skrajne położenie**.

   > Ta operacja musi być wykonana bardzo ostrożnie – stuknięcie dużą kulą o osłonę szklaną spowoduje dodatkowe drgania plamki.

2. Przez **ok. 30 minut** zapisywać (co **30 sekund**) kolejne położenia plamki na skali.

   > Czas ten odpowiada dwóm pełnym okresom wahadła.

3. Poprosić prowadzącego o przesunięcie kul w **drugie skrajne położenie** i powtórzyć pomiary.

---

## 3. Opracowanie wyników pomiarów

1. Sporządzić wykres ruchu wahadła — zależność położenia plamki od czasu:

   $$x = f(t)$$

   dla obu ustawień kul.

2. Zaznaczyć kolejne **maksima i minima** oscylacji (po 3 dla każdego ustawienia kul).

3. Obliczyć położenia środka wahań:

   - **Pierwsze ustawienie**:

     $$
     b_{01} = \frac{b_1 + b_3}{4} + \frac{b_2}{2}
     $$

   - **Drugie ustawienie**:

     $$
     b_{02} = \frac{b_1 + b_3}{4} + \frac{b_2}{2}
     $$

   Gdzie: \( b_1, b_2, b_3 \) to wartości maksimum i minimum wychylenia.

4. Obliczyć różnicę:

   $$
   \Delta b = b_{01} - b_{02}
   $$

   Podstawić do wzoru (11) ze wstępu i obliczyć **stałą grawitacji \( G \)**.

---

### Przyjęte dane:

- Masa dużej kuli: \( M = 1{,}5\, \text{kg} \)
- Odległość małej kulki od osi obrotu: \( d = 0{,}05\, \text{m} \)
- Odległość między środkami mas: \( r = 0{,}047\, \text{m} \)
- Odległość zwierciadełka od ekranu: \( L = 0{,}86\, \text{m} \)

---

5. Znając siłę przyciągania:

   $$
   F_c = m \cdot g \quad \text{gdzie} \quad g = 9{,}81\, \frac{m}{s^2}
   $$

   oszacować masę Ziemi \( M_z \) korzystając ze wzoru (1) i porównać z wartością tablicową:

   $$
   M_z = 5{,}98 \cdot 10^{24}\, \text{kg}
   $$

6. Wyznaczyć niepewność:

   $$
   \Delta G
   $$

   zgodnie ze wzorem (18) Instrukcji ONP — przyjmując, że główny wpływ mają dokładności wyznaczenia \( \Delta b \) i okresu drgań \( T \).

---

## 4. Literatura

- J. Wróblewski, W. Zakrzewski – _Wstęp do Fizyki_, tom II, cz. 1, PWN, Warszawa 1989
- H. Szydłowski – _Pracownia Fizyczna_, PWN, Warszawa 1999
