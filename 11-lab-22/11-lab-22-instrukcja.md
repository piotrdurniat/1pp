# Ćwiczenie 22 – Pomiar wilgotności powietrza atmosferycznego

## I. Zagadnienia teoretyczne

- Prawo gazu doskonałego – równanie Clapeyrona.
- Para nasycona wody – własności; zależność ciśnienia od temperatury – prawo Clausiusa–Clapeyrona.
- Para nienasycona – przejście do stanu nasycenia.
- Wilgotność bezwzględna i względna – definicje; wzajemna zależność.
- Metody pomiaru wilgotności względnej powietrza atmosferycznego.

---

## II. Pomiary

### A. Metoda punktu rosy z wykorzystaniem efektu Peltiera

1. Odczytać temperaturę powietrza wskazywaną przez termometr cyfrowy przy wyłączonym zasilaniu elementu Peltiera.
2. Włączyć laser oświetlający część powierzchni płytki.
3. Włączyć zasilacz elementu Peltiera.
4. Zwiększać powoli natężenie prądu tak, aby temperatura obniżała się z szybkością kilku stopni na minutę, obserwując powierzchnię płytki krzemowej.
   - Zanotować temperaturę, przy której pojawia się mgiełka (rozproszenie światła laserowego).
   - Zmniejszyć prąd, aby plamka zniknęła i nie powstały krople.
   - Zanotować temperaturę, przy której plamka znika.
5. Powtórzyć pomiary kilkanaście razy, zmieniając natężenie prądu wokół punktu rosy.

### B. Psychrometr Assmanna

1. Napełnić próbówkę wodą destylowaną (do górnej kreski).
2. Wsunąć próbówkę od dołu do osłony termometru oznaczonej kolorem niebieskim.
3. Po kilkunastu sekundach wyjąć próbówkę i odczekać ok. 10 minut.
4. Nakręcić mechanizm dmuchawy (zgodnie z ruchem wskazówek zegara), ostrożnie do momentu zauważalnego przyspieszenia.
5. Po ok. 4 minutach odczytać wskazania obu termometrów.
6. Obliczyć wilgotność względną z tablic psychrometrycznych.

### C. Higrometr włosowy

- Odczytać wskazania przyrządu.

---

## III. Opracowanie wyników pomiarów

### A. Metoda punktu rosy z wykorzystaniem efektu Peltiera

1. Obliczyć temperaturę punktu rosy jako średnią z temperatur pojawienia i znikania mgiełki.
2. Odczytać z tablic wartości ciśnień pary nasyconej:

   - przy temperaturze otoczenia `po`,
   - przy temperaturze punktu rosy `pt`.

   Obliczyć wilgotność względną:  
   `S = (pt / po) × 100%` dla każdego pomiaru.

3. Obliczyć średnią wilgotność względną i jej złożoną niepewność standardową `uc(S)` (Instrukcja ONP, wzory nr 16 i 17).

### B. Psychrometr Assmanna

1. Wyznaczyć wartość wilgotności względnej `Ww`.
2. Porównać wynik z metodą punktu rosy i omówić możliwe przyczyny różnic.

### C. Higrometr włosowy

- Porównać wartość `Ww` z wynikiem z psychrometru Assmanna i podać możliwe przyczyny różnic.

> Ze względu na zmienność zawartości pary wodnej w powietrzu podczas ćwiczeń, wyniki mogą być obarczone błędem. Należy określić, który z przyrządów jest najbardziej wiarygodny i w jakich warunkach inne dają „lepsze” wyniki.

---

## IV. Literatura

1. I. W. Sawieliew, _Kurs Fizyki_, tom 1, PWN Warszawa 1989.
2. Sz. Szczeniowski, _Fizyka Doświadczalna_, tom II, PWN Warszawa 1976.
3. H. Szydłowski, _Pracownia fizyczna_, PWN Warszawa 1999.
