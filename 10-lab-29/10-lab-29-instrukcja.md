# I Pracownia Fizyczna – Ciepło

## Ćwiczenie 29: Anomalia Rozszerzalności Cieplnej Wody

---

### 1. Zagadnienia Teoretyczne

- Rodzaje wiązań atomowych w cząsteczce, oddziaływania międzycząsteczkowe, energia wiązania;
- Budowa cieczy, struktura cząsteczki wody i lodu;
- Wpływ czynników zewnętrznych na właściwości fizyczne cieczy;
- Anomalna rozszerzalność wody.

---

### 2. Pomiary

Przed pomiarem należy sprawdzić wysokość słupa cieczy w kapilarze. Jeżeli jest poniżej 30 cm, należy uzupełnić badaną substancję.

#### Instrukcja:

1. Pokruszyć dużą ilość lodu i umieścić w misce.
2. Ustawić na mieszadle magnetycznym naczynie plastikowe (zielona miska) z umieszczoną w nim kolbą pomiarową.
3. Zapoznać się z podziałką na kapilarze i zaobserwować wysokość słupa cieczy.
4. Obłożyć kolbę rozdrobnionym lodem, przesypując lód solą.
5. Włączyć mieszadło magnetyczne i ustawić pokrętło regulacji obrotów na pozycję 5.
6. Gdy temperatura wody spadnie do ok. 11°C, rozpocząć pomiary co 0,2°C aż do +0,3°C.

   **Uwaga:** Przy +0,3°C natychmiast wyjąć kolbę z mieszaniny chłodzącej – ryzyko zamarznięcia i uszkodzenia kolby!

7. Kolbę ustawić ponownie na mieszadle (bez lodu) i kontynuować pomiary przy ogrzewaniu powietrzem atmosferycznym aż do ok. +11°C.

---

### 3. Opracowanie Wyników Pomiarów

1. Sporządzić wykres zależności wysokości słupa wody **h(t)** oraz zmian objętości wody **∆V(t)** podczas ochładzania i ogrzewania. Obie zależności należy umieścić na jednym wykresie (por. Rysunek 1).

   **Dane do obliczeń ∆V:**

   - Średnica wewnętrzna kapilary: **d = 1,7 mm**
   - Zmiana wysokości ∆h mierzona względem wartości początkowej

2. Wyznaczyć temperaturę odpowiadającą maksymalnej gęstości wody **ρₘₐₓ**.
3. Obliczyć względną zmianę gęstości wody między temperaturą odpowiadającą **ρₘₐₓ** a 10°C.

   **Wskazówka:** Użyć objętości kolby (**300 cm³**) oraz objętości wody w kapilarze do odpowiedniej wysokości.

4. Oszacować niepewności standardowe pomiaru temperatury i wysokości słupa (metoda typu B – patrz Instrukcja ONP, rozdz. 4.2).  
   Zaznaczyć je na wykresie.  
   Wymienić potencjalne przyczyny rozrzutu punktów pomiarowych.

---

### 4. Literatura

- P. G. Hewitt, _Fizyka wokół nas_, PWN Warszawa 2001
- S. Szczeniowski, _Fizyka Doświadczalna_, tom II, PWN Warszawa 1976
- S. Przestalski, _Fizyka z elementami biofizyki i agrofizyki_, PWN Warszawa 1987
- H. D. Young, R. A. Freedman, _University Physics_, Pearson, International Edition
- OpenStax: [Fizyka dla szkół wyższych, tom 2](https://openstax.org/details/books/fizyka-dla-szkół-wyższych-tom-2)
- D. Halliday, R. Resnick, _Fizyka_, tom I, PWN, Warszawa 1994
